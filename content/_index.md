+++
date = '2025-06-09T16:09:35+03:00'
draft = true
title = 'Home'
+++

**КОМУНАЛЬНЕ ПІДПРИЄМСТВО**  
**"ДИТЯЧА МІСЬКА КЛІНІЧНА ЛІКАРНЯ**  
**ПОЛТАВСЬКОЇ МІСЬКОЇ РАДИ"**  
---
### ЛІКАРНЯ ДОБРОЗИЧЛИВА ДО ДИТИНИ

Підприємство є багатопрофільним спеціалізованим закладом охорони здоров’я, який надає лікувально-діагностичну, консультативну допомогу дітям Полтавської територіальної громади та Полтавської області від їх народження до досягнення ними 18 років.

Також воно є єдиним в області медичним закладом з проведення:
* **спеціалізованої хірургічної допомоги**,
* лікування дітей з **онкогематологічною** та 
* **ендокринною патологією**.


### Пріоритети роботи:

* інтенсивна терапія, **зокрема** новонароджених;
* нейрохірургічна допомога та хірургія новонароджених;
* малоінвазивні операційні втручання в хірургії, отоларингології та травматології;
* корекція вроджених вад розвитку шлунково-кишкового тракту у дітей раннього віку;
* реабілітаційна допомога дітям із перинатальними ураженнями нервової системи та **їхніми** наслідками;
* програма релактації (підтримки грудного вигодовування);
* лікування онкогематологічних захворювань та участь у Корпоративній групі лікування лейкозів.

---
### На сьогодні заклад охорони здоров’я КП «ДМКЛ ПМР» потребує реконструкції, модернізації її матеріально-технічної бази, удосконалення видів високоспеціалізованої медичної допомоги дітям з урахуванням сучасних вимог з метою:
---
* створити багатопрофільний дитячий заклад охорони здоров’я **із** забезпеченням високого рівня якості лікувально-діагностичного процесу для надання допомоги дітям з різними захворюваннями;
* продовжити розвиток сучасної системи діагностики та лікування хірургічної, **зокрема** нейрохірургічної, онкологічної, соматичної патології **та** гематологічних захворювань у дітей;
* забезпечити 100% рівень охоплення сучасною діагностикою хворих дітей на різні види патології;
* забезпечити максимально можливий рівень якості життя дітей з вродженими та набутими вадами розвитку, онкологічними та гематологічними захворюваннями, іншими важкими захворюваннями, які призводять до інвалідності та мають високий рівень смертності;
* забезпечити сумісне перебування батьків з дітьми;
* сконцентрувати кадрові **та** матеріальні ресурси;
* забезпечити збереження цілісності лікарні;
* зменшити соціальне навантаження на суспільство з питань надання медичної допомоги дітям з важкими захворюваннями, особливо **тим, хто** має статус інвалідів дитинства;
* впровадити прогресивні новітні технології (лікувально-діагностичні, освітні) на підставі науково-доказової медицини та вдосконалення існуючих методик діагностики та лікування;
* інтегрувати Полтавщину в українське медичне співтовариство в галузі хірургії, гематології, **зокрема** трансплантації кісткового мозку, лабораторної служби тощо;
* передбачити функціонування телекомунікаційної мережі та впровадження медичної інформаційної системи для забезпечення автоматизації основних бізнес-процесів медичної установи **та** забезпечити реєстрацію пацієнтів, ведення медичних форм, інтеграцію з медичним обладнанням, формування аналітичної та статистичної звітності та інші функції, яка буде відповідати сучасним вимогам до подібних систем.