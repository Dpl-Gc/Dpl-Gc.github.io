+++
date = '2025-06-09T16:09:35+03:00'
draft = true
title = ''
+++
# ЛІКАРНЯ ДОБРОЗИЧЛИВА ДО ДИТИНИ
Пдприємство є багатопрофільним спеціалізованим  закладом охорони здоров’я, який надає  лікувально-діагностичну, консультативну  допомогу дітям Полтавської територіальної громади та Полтавської області від їх народження та  до досягнення ними 18 років.
 
Також воно являється єдиним в області медичним закладом по проведенню спеціалізованої хірургічної допомоги, лікуванню дітей з онкогематологічною та ендокринною патологією.

## Пріоритети роботи:
 

* інтенсивна терапія, в т.ч. новонароджених;
* нейрохірургічна допомога та хірургія новонароджених;
* малоінвазивні операційні втручання в хірургії, отоларингології та травматології;
* корекція вроджених вад розвитку шлунково-кишкового тракту у дітей раннього віку;
* реабілітаційна допомога дітям із перинатальними ураженнями нервової системи та наслідками;
* програма релактації (підтримки грудного вигодовування);
* лікування онкогематологічних захворювань та участь у Корпоративній групі лікування лейкозів.

#### На сьогодні заклад охорони здоров’я КП «ДМКЛ ПМР» потребує реконструкції, модернізації її матеріально-технічної бази, удосконалення видів високоспеціалізованої медичної допомоги дітям з урахуванням сучасних вимог з метою:
 
* створити багатопрофільний дитячий заклад охорони здоров’я з забезпеченням високого рівня якості лікувально-діагностичного процесу для надання допомоги дітям з різними захворюваннями;
* продовжити розвиток  сучасної системи діагностики та лікування хірургічної, в тому числі нейрохірургічної, онкологічної, соматичної патології і гематологічних захворювань у дітей;
* забезпечити 100% рівень охоплення сучасною діагностикою хворих дітей на різні види патології;
* забезпечити максимально можливий рівень якості життя дітей з вродженими та набутими вадами розвитку, онкологічними та гематологічними захворюваннями, іншими важкими захворюваннями, які призводять до інвалідності та мають високий рівень смертності;
* забезпечити сумісне перебування батьків з дітьми;
* сконцентрувати кадрові і матеріальні ресурси;
* забезпечити збереження цілісності лікарні;
* зменшити соціальне навантаження на суспільство з питань надання медичної допомоги дітям з важкими захворюваннями, особливо які мають статус інвалідів дитинства;
* впровадити прогресивні новітні технології (лікувально-діагностичні, освітні) на підставі науково-доказової медицини та вдосконалення існуючих методик діагностики та лікування;
* інтегрувати Полтавщину в українське медичне співтовариство в галузі хірургії, гематології, в т.ч. трансплантації кісткового мозку, лабораторної служби тощо;
* передбачити функціонування телекомунікаційної мережі та впровадження медичної інформаційної системи для забезпечення автоматизації основних бізнес-процесів медичної установи і забезпечити реєстрацію пацієнтів, ведення медичних форм, інтеграцію з медичним обладнанням, формування аналітичної та статистичної звітності та інші функції, яка буде відповідати сучасним вимогам до подібних систем.