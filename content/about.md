+++
date = '2025-06-10T14:58:01+03:00'
draft = false
title = 'About'
+++
# Структура КП «ДМКЛ ПМР»

---

## Поліклінічні відділення:

* **Поліклінічні відділення № 1,2,3** (вузькі спеціалісти)
* **Поліклінічне стоматологічне відділення**

## Стаціонарні відділення:

* Хірургічне
* Отоларингологічне
* Ортопедо-травматологічне
* Офтальмологічне
* Ендокринних та орфанних захворювань
* Педіатричне №1 (діти із соматичною та гострою інфекційною патологією від 3-х до 12 років)
* Педіатричне №2
* Раннього дитинства із неонатальними ліжками
* Стаціонарної медичної реабілітації
* Інтенсивної терапії та анестезіології

## Параклінічні та діагностичні підрозділи, кабінети:

* Клініко-діагностична лабораторія
* Рентгендіагностичне відділення
* Відділення медичної реабілітації
* Кабінет ультразвукової діагностики
* Кабінет функціональної діагностики
* Ендоскопічний кабінет

---

Стаціонарні відділення розраховані на **300 ліжок** (з них 155 ліжок хірургічного та 145 ліжок соматичного профілю). У відділенні інтенсивної терапії та анестезіології - **9 ліжок**.

Поліклінічні відділення № 1,2,3 (вузькі спеціалісти) здійснюють **540 відвідувань** у зміну.

Щорічно лікування отримують близько **12000 дітей**, проводиться до **5000 оперативних втручань**. Інтенсивного лікування потребують понад **400 дітей**, із них дітей першого року 120-140.

На базі лікарні цілодобово працює **міський травматологічний центр**, де надається спеціалізована допомога майже **14 тис. дітей** з ушкодженнями кістково-м’язової системи, укусами тварин та кліщів.

В лікарні працюють **864 медичних працівника**, **151 лікар**, із них 45% лікарів першої та вищої кваліфікаційної категорії. Лікарня є базою підготовки студентів та лікарів післядипломної освіти Полтавського державного медичного університету, лікарів-інтернів за профілем відділень.

За останні роки в лікарні апробовані оперативні втручання при пошкодженнях кістково-м’язової системи з використанням керамічного гідроксилапатиту, аллотрансплантатів фірми „Тутопласт” для заміщення дефекту кісток та пластики передньої черевної стінки.

Проводяться пластично-оперативні втручання при опіках, корегуються післярубцеві деформації.

При наданні офтальмологічної допомоги дітям з патологією органу зору впроваджено безшовний метод оперативного лікування ушкоджень кон’юнктиви при травмах та захворюваннях, метод постійного дренажу слізно-носового каналу при запальних захворюваннях сльозових шляхів, операції при вертикальній косоокості.

Досягнуте п’ятирічне безрецидивне виживання хворих на гостру лімфобластну лейкемію до **67,7%** проти 5%.

На базі ендокринологічного відділення працює **«Школа цукрового діабету»**, де проводяться заняття по самоконтролю захворювання, як з дітьми так і їх батьками, що призвело до відсутності діабетичних ком у дітей.

---

# Перелік видів амбулаторної та стаціонарної допомоги

---

* Амбулаторна медико-санітарна допомога, другий рівень
* Стаціонарна спеціалізована вторинна та високоспеціалізована третинна медико-санітарна допомога
* Медична реабілітація
* Клініко-діагностичні дослідження
* Ультразвукова діагностика
* Рентгендіагностика
* Функціональна діагностика
* Ендоскопічна діагностика
* Стоматологічна амбулаторна допомога

---

# Спеціальності, за якими надається спеціалізована амбулаторна та стаціонарна допомога

---

* Дитяча алергологія (амб.)
* Дитяча анестезіологія
* Дитяча гастроентерологія (амб.)
* Дитяча гематологія
* Дитяча дерматологія (амб.)
* Дитяча ендокринологія
* Дитяча імунологія (амб.)
* Дитячі інфекційні хвороби (амб.)
* Дитяча кардіоревматологія (амб.)
* Дитяча неврологія
* Дитяча нейрохірургія
* Дитяча онкологія
* Дитяча ортопедія і травматологія
* Дитяча отоларингологія
* Дитяча офтальмологія
* Дитяча пульмонологія
* Дитяча стоматологія
* Дитяча хірургічна стоматологія
* Дитяча хірургія
* Дитяча урологія
* Підліткова гінекологія (амб.)
* Ендоскопія
* Епідеміологія
* Клінічна біохімія
* Клінічна імунологія
* Клінічна лабораторна діагностика
* Клінічна фармація
* Комбустіологія
* Лікувальна фізкультура
* Неонатологія
* Організація і управління охороною здоров’я
* Педіатрія
* Рентгендіагностика
* Торакальна хірургія
* Ультразвукова діагностика
* Фізіотерапія
* Функціональна діагностика

---

# Цілодобове чергування фахівців

---

Цілодобово надається допомога дітям черговою бригадою лікарів у складі:

* педіатра (відповідальний адміністратор)
* двох дитячих хірургів
* дитячого ортопеда-травматолога, в т.ч. на цілодобовому травматологічному пункті
* двох дитячих анестезіологів
* лікаря-лаборанта
* залучаються фахівці різного профілю за необхідністю в нічний час, вихідні та святкові дні